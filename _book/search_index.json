[["index.html", "Vinkit C5-kurssien opiskeluun Kappale 1 C5 pähkinänkuoressa", " Vinkit C5-kurssien opiskeluun Remo Kapanen 2025-08-02 Kappale 1 C5 pähkinänkuoressa C5 eli kolmannen vuoden syksy on mielestäni lääkiksen turhin lukukausi. Isoimmat kurssit eli laboratoriolääketiede, keuhkosairausoppi ja kliinisen lääketieteen perusteet (KLP) yrittävät luoda kosketuspintaa klinikkaan, mutta niiden isoin ongelma on se, että asioita ei opita siinä syvyydessä, että niistä muodostuisi järkevä kokonaisuus. Sen sijaan, että tarjotaan puoliksi keitettyjä versioita sisätautien kurssista, olisi paljon mielekkkäämpää hypätä suoraan itse sisätauteihin. Näiden kolmen isomman kurssin lisäksi syksyllä on myös muitakin pakollisia kursseja, joista suurinta päänvaivaa ihmisille yleensä aiheuttaa ruotsin suullinen osuus. Loput pikkukurssit C5-syksyllä ovat säteilysuojelu, diagnostisten alojen yhteisopetus ja havainnosta päättelyyn II (HP2). Kaiken kaikkiaan kursseja on monta, mutta niiden sisältämät kokonaisuudet ovat todella pieniä ja tekemistä ei ole kovinkaan paljoa, jonka takia syksy tuntuu koulun suhteen todella tyhjältä. Jos miettii reissaamista syksyllä, niin hyvin pystyy tehdä viikon tai jopa pidemmänkin matkan, jos vain vähän siirtelee pakollisia opetuksia toisten ryhmien kanssa tai tekee muutamia helppoja korvattavia tehtäviä. "],["Laboratoriolaaketiede.html", "Kappale 2 Laboratoriolääketiede 2.1 Opiskelun workflow", " Kappale 2 Laboratoriolääketiede Syksy alkaa laboratoriolääketieteen kurssilla, joka koostuu 18 luennosta, 4 seminaarista ja 2 harjoitustyöstä. Materiaali käytännössä kattaa paljon sisätautien kurssista, mutta asiat käydään läpi pienemmällä syvyydellä eikä tautien hoidon osaamista yleisesti vaadita. Jos Caliduksen tärppejä ei löydy wikistä, niin täällä on kurssimme keräämä lista kysymyksiä laboratoriolääketieteen Exam-tentistä. 2.1 Opiskelun workflow Luennot jättävät usein asioita hyvin pinnallisesti käsitellyiksi, ja seminaareissa (tai ainakin seminaarien vastausteksteissä) usein syvennytään hieman enemmän aiheisiin. Suosittelen lataamaan kaikkien seminaarien vastaus-pdf:t Caliduksen Moodlesta ja lukemaan ne läpi ennen tiettyjen tagien läpikäymistä Rankissa. Seuraavaksi käydään läpi opiskelun workflow Rankin tägeittäin sen suhteen, että mitä suosittelen luettavaksi/katsottavaksi ennen Rankin kortteihin hyppäämistä. Kertauksena siis: Rankin käyttöperiaate on se, että ensin opiskellaan aihe ja vasta sitten unsuspendataan ja käydään läpi aiheeseen liittyvät kortit. Huom. suurin osa korteista tulevilla kursseilla on jaettu ns. annin (yield) mukaan kortteihin, jotka ovat mielestäni todella tärkeitä (korkean annin), suht. tärkeitä (kohtalaisen annin) ja sitten enemmänkin syventävää tietoa (matalan annin). Tällä kurssilla kortit eivät ole vielä jaoteltu näin, koska valtaosa korteista on mielestäni tärkeitä. 2.1.1 00: Laboratorion toiminta Laboratorion toiminta -luennolta ei ole kortteja. 2.1.2 01: Verinäytteenotto Riittää käydä läpi vain luentodiat. Tämän jälkeen voi unsuspendata tagin kortit. 2.1.3 02: Laboratorion laatujärjestelmä Luentodiat riittävät. 2.1.4 03: Preanalyyttiset tekijät Luentodiat riittävät. 2.1.5 04: Diagnostinen herkkyys ja tarkkuus Luentodiat riittävät. 2.1.6 05: Verenkuvan tulkinta Luentodiojen lisäksi suosittelen lukemaan läpi seminaarin 5 tapauksen 4 vastaukset. Ne syventävät teoriaa diffin suhteen. Samasta tapauksesta on myös omassa tägissään leukemiakortteja. 2.1.7 06: Anemian laboratoriotutkimukset Luentodiojen lisäksi suosittelen lukemaan läpi seminaarin 5 tapausten 1-3 vastaukset. Ne syventävät teoriaa anemian suhteen. 2.1.8 07: Kromosomi- ja DNA-diagnostiikka Luentodiat riittävät. Jätin jonkin verran kortteja diojen aiheista tekemättä, sillä koin monien niistä olevan hyvin matalan annin aiheita kurssin suhteen. 2.1.9 08: Verensiirrot Suosittelen käymään läpi kaikki luennot ja harjoitustyömateriaalin (Perustietoa verensiirroista + Verikeskusharjoitustyön luento + LAB7)) verensiirroista yhdellä kertaa, sillä ne kaikki käsittelevät samaa asiaa. 2.1.10 09: Nestetasapainon ja happo-emästasapainon laboratoriotutkimukset Suosittelen käymään läpi luennon lisäksi LAB3 seminaarin kaikki vastaukset. Näiden lisäksi suosittelen hakemaan aiheesta lisäopetusmateriaalia: Hyponatremia: Todella hyvä podcast-jakso SketchyIM: Hyponatremia clinical presentation Hypernatremia: Yllä mainitun podcastin päävieraan kirjoittaman kirjan Hypernatremia-osuudesta jonkin verran (kpl 8 eli s.177 eteenpäin). Myös hyponatremiasta kannattaa lukea. SketchyIM: Hypernatremia Happo-emästasapaino: SketchyPath: Renal -&gt; Acid/Base disorders 2.1.11 10: Kudosvaurioiden merkkiaineet Diojen lisäksi suosittelen käymään läpi LAB4-seminaarin tapausten 1 ja 2 vastaukset. Ne avaavat lisää troponiinien ja rabdomyolyysin teoriaa. 2.1.12 11: Endokrinologiset laboratoriotutkimukset Diojen lisäksi suositellen käymään läpi LAB4-seminaarin tapaukset 4 ja 5. Ne avaavat hypo-/hypertyreoosin ja hyperkortisolismin diagnostiikkaa. 2.1.13 12: Kalsium- ja fosfaattiaineenvaihdunnan tutkimukset Diojen lisäksi suosittelen käymään läpi LAB4-seminaarin tapauksen 6. Se avaa hyperkalsemian diagnostiikkaa. 2.1.14 13: Diabeteksen laboratoriotutkimukset Diat riittävät. Halutessaan voi lukaista LAB2 tapauksen 4 ja 5 vastaukset, jotka käyvät läpi diabeteksen ja MBO:n diagnostiikkaa. 2.1.15 14: Hemostaasin perustutkimukset Diojen lisäksi suosittelen käymään läpi LAB5 tapaukset 5 ja 6. 2.1.16 15: Proteiinien ja lipoproteiinien määritykset Diat riittävät. Suosittelen kuitenkin katsomaan jonkun opetusvideon lipoproteiinikierrosta (kylomikroni, VLDL, IDL, LDL), jos se on päässyt unohtumaan. 2.1.17 16: Vieritestit Suosittelen käymään vieritestien luentodiat ja vieritestien harjoitustyön (LAB6) diat samassa yhteydessä läpi. 2.1.18 Seminaarien jämiä LAB2-seminaarissa käydään läpi muutamia asioita, joita ei ole muissa kurssin materiaaleissa. Tämän takia tapauksista 1, 2 ja 6 on tehty muutamia kortteja kerrattavaksi. LAB4-seminaarin tapauksessa 3 käsitellään vastasyntyneen seulontoja ja mainitaan ohimennen muutamia aikuisillekin todella tärkeitä seulontatestejä (calpro ja keliseul). Näistä on tehty muutama kortti. LAB5-seminaarin tapauksessa 4 käsitellään leukemioita. Olen tägännyt sisätautien ja patologian leukemiakortteja tähän yhteyteen omaksi paketikseen. "],["keuhkosairausoppi.html", "Kappale 3 Keuhkosairausoppi 3.1 Opiskelun workflow", " Kappale 3 Keuhkosairausoppi C5-lukuvuonna käydään 1 op arvosta keukosairausoppia läpi. Kurssi jää hyvin vaisuksi materiaalin syvyyden kannalta ja taas toisinaan painottaa hieman vähemmän järkeviä asioita. Jos Caliduksen tärppejä ei löydy wikistä, niin täällä on kurssimme keräämä lista kysymyksiä keuhkosairausopin Exam-tentistä. Antakaa anteeksi kurssikaverin huutistelu kysymyksille :D 3.1 Opiskelun workflow Kurssi koostuu viidestä luennosta (harmillisesti läsnäolopakko) ja joistakin ekstramateriaaleista. Rankissa olen jakanut kortit (ainakin pääosin) siten, että luennot ovat omissa paketeissaan ja ekstramateriaalit omissaan. Tentissä saatetaan kysyä joitakin asioita materiaalien ulkopuolelta, jonka takia suosittelen myös harrastamaan oma-alotteista opiskelua erilaisista aiheista: esim. voi katsoa patologian keuhkosairausoppi-playlistini Youtubesta ja kerrata siihen liittyviä kortteja Rankissa. Koulun kurssi ei esimerkiksi kata ollenkaan seuraavia asioita: pulmonaalihypertensio, bronkiektasia tai restriktiiviset keuhkosairaudet. Seuraavaksi esittelen järjestyksen, jossa suosittelen, että opiskelet materiaalit ja niiden pohjalta tehdyt kortit. 3.1.1 Duodecim: Hengityselimistön anatomia ja fysiologia Suosittelen käymään verkkokurssin läpi ihan ensimmäisenä; se kertaa keuhkojen fysiologiaa ja hengitysvajausta. Hengitysvajauksien jaottelua tyypin 1 ja 2 hengitysvajauksiin ei painoteta kurssilla (sivutaan aihetta), mutta jaottelu on todella tärkeää ymmärtää, joten suosittelen hakemaan lisämateriaalia aiheesta, jos et korttien perusteella aihetta ymmärrä. 3.1.2 Luento 01: Hengenahdistuksen mekanismit ja hoito Luennon tärkein aihe on erilaiset lisähappi-/ventilaatiolaitteet, mutta ymmärrys niistä jää aika vähäiseksi luennon jälkeen. Suosittelen lukemaan/katsomaan joitakin seuraavista materiaaleista ennen kortteja: Moodleenkin linkatut Tyks:n Uni- ja hengityskeskuksen hengitysvajaus-oppaat Tämän Reddit-postauksen ensimmäinen vastaus Conan Liu Hamilton medical Strong medicine 3.1.3 Luento 02: Alahengitystieinfektiot ja tuberkuloosi Luento on pääasiassa riittävä korttien läpikäymiseen. Iso osa korteista on patologian kortteja, jotka on rakennettu keuhkoinfektiot-videoni pohjalta. Suosittelen myös ehtiessäsi katsomaan SketchyMicron ja SketchyPharmin tuberkuloosivideot, jos et niitä keväällä katsonut. 3.1.4 COVID-19 Koronasta on omat ekstramateriaalit Moodleen linkattuina. Suosittelen lukemaan juuri lääkärin käsikirjan artikkelin aiheesta. Sen pohjalta on tehty COVID-19-tägätyt kortit. 3.1.5 Duodecim: Spirometria Suosittelen käymään verkkokurssin läpi ennen luennon 3 kortteja. Verkkokurssin kortit on tägätty omaksi kokonaisuudeksiin, mutta ne ovat kaikki myös luennon 3 alla. 3.1.6 Luento 03: Keuhkojen toiminnan tutkiminen Suosittelen käymään ym. verkkokurssin läpi, jonka jälkeen käymään luennon 3 läpi, jonka jälkeen käymään kaikki luennon 3 kortit läpi. 3.1.7 Luento 04: Nikotiinista vieroitus Luento riittää korttien läpikäymiseen. 3.1.8 Lääkärilehti: Sähkösavukkeiden terveyshaitat Moodlessa on kaksi sähkösavukkeita käsittelevää artikkelia. Lue ainakin lääkärilehden läpi. Sen pohjalta on tehty muutamia kortteja ainakin niistä aiheista, joista tentissä tykättiin kysyä. 3.1.9 Luento 05: Obstruktiiviset keuhkosairaudet terveyskeskuksen vuodeosastolla Luento käsittelee äärimmäisen tärkeää aihetta eli astman ja COPD:n hoitoa ja erityisesti niiden pahenemisvaiheiden händläämistä. Suosittelen lukemaan COPD:n ja astman käypähoidot ja lääkärin käsikirja-artikkelit läpi; ne selkeyttävät aihetta huomattavasti. Ainakin silmäile: Astman käypä hoito COPD käypä hoito COPD lääkärin käsikirja 3.1.10 Lisälukemista: Hengitysvajaus Ilmarinta Pleuranesteily COPD:n hoitoketju "],["Kliinisen-laaketieteen-perusteet.html", "Kappale 4 Kliinisen lääketieteen perusteet (KLP) 4.1 Korteista huomio 4.2 Workflow", " Kappale 4 Kliinisen lääketieteen perusteet (KLP) KLP on mielestäni C5:n huonoin kurssi, sillä kurssi koostuu sekalaisista eri erikoisaloilta napatuista paloista tietoa, jotka eivät muodosta järkevää kokonaisuutta. Todennäköisesti kurssin pääasiallinen tarkoitus on oppia potilaan tutkimisen perusteet, mutta nämä oppii muutenkin todella nopeasti paremmin sisätautien kurssilla, kun pääsee oikeasti tutkimaan potilaita. Statustamisen lisäksi kurssin opetusmateriaaleissa on runsaasti kaikenlaista muutakin tietoa, ja on vaikea päätellä, mitä kurssilla tulee oikeasti osata. Suosittelen ainakin opettelemaan statustamisen suhteen sydänäänet hyvin, sillä niiden osaamista ei painoteta dioissa tarpeeksi, vaikka ne ovat todella tärkeitä (ainakin yleisimpien läppävikojen suhteen). 4.1 Korteista huomio Dioissa mainitaan usein ohimennen monia asioita, jonka takia tein alunperin todella monista asioista kurssin tageihin kortteja. Useimpia aiheita ei kuitenkaan tarvitse osata kovinkaan syvällisesti. Tämän takia tägäsin kortit uudestaan Luennot-tagin alle pienemmäksi paketiksi, jossa on pääasiassa vain luentodioissa opetettuja asioita eivätkä kortit mene kovin paljoa niitä syvemmälle. En osaa sanoa, riittääkö pelkkien diojen osaaminen vai vaaditaanko tentissä osaamista esim. potilaan tutkiminen-kirjasta tai jostain muualta. Tentit ovat kuitenkin yleisesti olleet todella helppoja (ainakin 2024), joten uskoisin pelkkien diojen riittävän. Kurssit-tagin alla on kuitenkin vielä ns. legacy-versio KLP:n kurssista, jossa on käytännössä kaikki kortit, jotka alunperin kuuluivat vuonna 2024 KLP:n kortteihin. Näitä voi kelata läpi halutessaan, mutta ne eivät ole ehkä järkevin kokonaisuus, sillä ei ole tarjolla fiksua opetusmateriaalia, joka kannattaisi lukaista ennen korttien läpikäymistä. 4.2 Workflow Jos luentoa ei ole tägätty luennot-tägin alle, niin siitä ei ole tehty kortteja ja olen arvioinut, että sen sisällöstä ei myöskään tarvita kortteja. Kannattaa kuitenkin nopeasti lukaista mainitsemattomien luentojen diat läpi ja miettiä tarvitseeko itse aiheista kortteja; näitä voi sitten ehdottaa AnkiCollabin kautta. Luennoilla mainitaan todella monta erilaista patologiaa, joten on vaikeaa haistaa, kuinka syvällisesti jokainen niistä pitää osata. Tärkeimmät asiat (eli suoraan/lähes suoraan dioissa opetetut) ovat tägätty “korkean annin”-tägin alle, joka kannattaa vähintään käydä läpi jokaisen luennon kohdalta. Pääasiallinen workflow kurssilla onkin siis luentodiojen opiskeleminen -&gt; korkean annin korttien läpikäyminen. Oman maun mukaan voi sitten käydä läpi kohtalaisen ja matalan annin tägejä, mutta ne voivat olla hieman vaikeita, koska niiden materiaali on kerätty erilaisista lähteistä ja niitä edeltävä opiskelu voi olla hankalaa toteuttaa. Suosittelen, että jos jotkut sisätaudilliset aiheet kiinnostavat ja tuntuu, että kortit jättävät paljon kysymyksiä mieleen, niin voi käydä läpi sisätautien kurssin dioja ja sketchy-videoita, joiden jälkeen voi hypätä jo vähän etukäteen sisuskortteihin (tägätty C6::Sisätaudit-tägin alle). "],["diagnostisten-alojen-yhteisopetus-dayo.html", "Kappale 5 Diagnostisten alojen yhteisopetus (DAYO)", " Kappale 5 Diagnostisten alojen yhteisopetus (DAYO) DAYO:n ainoa “tentittävä” osio on Kliininen neurofysiologia (KNF), joten ainoastaan siitä on tehty kortteja. Tentittävä on lainausmerkeissä, koska kurssista on kylläkin tentti, joka on hyväksytty/hylätty-akselilla, mutta tentti koostuu muutamasta helposta vapaamuotoisesta kysymyksestä, ja jos niihin vastaa jokseenkin oikeansuuntaisesti, niin tentistä pääsee läpi. Meidän kurssilla (2024) vaikutti siltä, että tenttejä ei edes tarkistettu, vaan kaikki päästettiin läpi tentistä lähes automaattisesti. Kortteja ei siis todennäköisesti edes tarvitse avata, jos vain haluaa päästä kurssista läpi. Osa KNF:n kurssin aiheista on kuitenkin ihan mielenkiintoisia, joten tein muutamia kortteja kurssista Rankiin. "],["Sateilysuojelu.html", "Kappale 6 Säteilysuojelu", " Kappale 6 Säteilysuojelu Kurssista ei ole kortteja, sillä en usko sen tarvitsevan niitä. Käytännössä tenttiin valmistautumiseksi riittää kurssialueen lukeminen dioista. Tenttinä toimii helppo exam-tentti, joten sen voi käydä tekemässä oman aikataulun mukaisesti. Jos Caliduksen tärppejä ei löydy wikistä, niin täällä on kurssimme keräämä lista kysymyksiä Säteilysuojelun Exam-tentistä. "],["HP2.html", "Kappale 7 Havainnosta päättelyyn II 7.1 Biostastistiikan harjoitustyö", " Kappale 7 Havainnosta päättelyyn II Suosittelen todella vahvasti suorittamaan kurssin C4/C5-kesällä. Kurssi on todella nopeasti suorittettavissa verkkokurssina. 7.1 Biostastistiikan harjoitustyö Harjoitustyössä rakennetaan moodlesta löytyvästä valmiista datasetistä tieteellinen julkaisu. Eri ihmisillä on eri kohdat dataa, joita he analysoivat, joten pääsääntöisesti ei oikein pysty suoraan kopioimaan kaverilta vastauksia. Jos kuitenkin satut saamaan saman tehtävän kuin minä, niin voit halutessasi ottaa vastauksestani mallia. Tehtävänantoni on kirjattu pdf:n alkuun, sieltä voi tarkistaa onko sinulla sama. Toivottavasti vastaus nopeuttaa työtäsi edes hieman, vaikka tehtäväsi ei olisikaan täysin sama. Satuin vahingossa raportoimaan keskiarvot muuttujista, joissa ilmoitin että se ei ole normaalisti jakautunut. Silloin tulisi tietysti käyttää mediaania (ja mediaanin luottamusväliä tai kvartaaleja). Kyseessä ei ole paljoa muuta kuin kauneusvirhe, mutta kannattaa ottaa tämä huomioon, jos käytät vastausta mallina :3 "],["ruotsin-kielen-suullinen-taito.html", "Kappale 8 Ruotsin kielen suullinen taito 8.1 Suullinen tentti 8.2 Sanastokoe", " Kappale 8 Ruotsin kielen suullinen taito Kurssi voi ruotsin taidostasi riippuen olla joko olla syksyn helpoin tai sitten vaikein. Vaikka ruotsi ei kiinnostaisi, niin kannattaa ymmärtää, että ruotsin osaaminen on todella hyödyllistä Turun seudulla. Minulla on jo lyhyellä urallani tullut vastaan lukuisia potilaita, jotka eivät puhu ollenkaan suomea, vaan ruotsi on ainoa yhteinen kielemme. Varsinkin jos pääsee Vaasaan hajautukseen, niin siellä lähes varmasti joutuu puhumaan ruotsia (minulla ei ollut Vaasassa sisusten hajautusviikolla yhtään suomenkielistä potilasta). Vaikka ruotsin taitoni ovat suhteellisen huonot, niin pienelläkin ruotsin taidolla tuntuu pärjäävän aika pitkälle. 8.1 Suullinen tentti Hyviä uutisia kurssin suhteen on se, että vaatimustaso suullisessa tentissä vaikuttaa olevan aika matala, ja jos vain osaa saada jotain järkevää suustaan ulos ruotsiksi, niin todennäköisesti pääsee tentistä läpi. Tentti on paritentti, joten kannattaa valita pariksesi joku ruotsia hyvin osaava, sillä hän voi paikata huonon puhujan taitoja todella paljon (esim. auttaa ymmärtämään opettajan kysymyksiä ja pystyy ohjata keskustelua järkevästi, jos toinen alkaa empiä sanojensa kanssa). Aluksi harrastatte hieman småpratia kolmistaan opettajan kanssa, jonka jälkeen keskustelette hieman yhdestä syksyn potilastapaamisestanne. Sen jälkeen saatte vielä sattumanvaraisesti jonkun potilastapauksen keskusteltavaksi parisi kanssa. Alkukeskustelun kysymyksiä, joita opettaja esitti minulle ja parilleni olivat mallia: Miten menee? Mitä olette tykänneet syksystä? Mitä haluatte tehdä, sitten kun teistä tulee oikeita aikuisia? Potilastapaamisen (syksyllä on yksi oikea potilastapaaminen, jossa suoritatte kunnon anamneesinoton) suhteen kysyttiin, että mikä oli mielestänne tärkein oppi ja mitä tykkäsitte potilastapaamisesta. Potilastapaus valitaan sattumanvaraisesti paperipinosta. Lapulla lukee esim: Potilas juo paljon vettä, hänellä on pääkipuja ja vatsakipuja ja tekee yötyötä. Tästä tulee sitten keskustella kaverin kanssa, esim. mitä haluaisitte kysyä potilaalta, mitä tutkisitte, mikä on mahdolinen työdiagnoosi ja mahdollinen hoito. Samanlaisia harjoituksia on jo kurssin oppitunneillakin. 8.2 Sanastokoe Kurssista on vielä suullisen tentin lisäksi sanastokoe Examissa. Tämä kannattaa suorittaa ennen suullista tenttiä, sillä sanaston osaaminen on tärkeää suullisessakin osuudessa. Vaadittava sanasto löytyy Quizletista, mutta olen myös siirtänyt ne sieltä Rankiin (Ranki::Kurssit::C5::Muntlig), josta niiden spämmääminen Custom Study -sessioneilla on helppoa. Parempaa on tietysti kerrata sanoja pitkin kurssia, mutta tätä ei moni varmastikaan jaksa harrastaa, vaan pääasia on päästä kurssista läpi. Suurin osa korteista on siirretty Quizletista sellaisessa muodossa, että kortista löytyy sekä suomesta-&gt;ruotsiksi -kortti että ruotsista-&gt;suomeksi -kortti. Jos haluat opetella vain toista puolta korteista, niin mene Ankin selaimeen tagin kohdalta ja jätä suspendatuksi se puolisko (reverse tai normal), jota et halua opiskella. Kortit saa reverse/normal järjestykseen, kun painaa selaimessa card type-kohtaa. Tentissä kysytään sanoja niin suomesta ruotsiksi kuin ruotsista suomeksi. Ruotsiksi kääntäessä tulee myös osata taivuttaa sanat. Tentissä on mukana myös lyhyitä lauseita. "],["palaute.html", "Kappale 9 Palaute", " Kappale 9 Palaute 2025 on ensimmäinen vuosi, jolloin Ranki ja tämä opas on käytettävissä C5-kurssilla. Olisin hyvin kiitollinen, jos antaisitte vinkkejä sen suhteen, miten voin parantaa projektia. Neuvoja voi laittaa sähköpostiini (reakap@utu.fi) tai jos haluaa pysyä anonyyminä, niin voi kirjoittaa Formsin kautta. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
